---
layout: post
title:  Developers Italia al Google Summer of Code 2018
subtitle: Studenti da tutto il mondo potranno partecipare ai progetti open source di Developers Italia. Scopri come partecipare
date:   2017-10-23 17:00:00 +0100
tags: developers daf gsoc
categories: news
author: Francesco De Augustinis
image: /assets/icons/logo-it.svg
lang: it
redirect_from:
   - 
---

Ciao a tutti,

Vi scriviamo per condividere con voi la bella notizia che la community [Developers Italia](https://developers.italia.it/) rientra tra **le organizzazioni e i progetti open source** che prenderanno parte al [Google Summer of Code 2018](https://summerofcode.withgoogle.com/). Grazie a questa opportunità, studenti e giovani sviluppatori da tutto il mondo potranno seguire i progetti open source sviluppati nella comunità di Developers Italia, affiancati da un mentor, durante i **tre mesi del summer camp** organizzato ogni anno da Google.

## Google Summer of Code, di che si tratta

Il **Google Summer of Code** è un programma estivo di Google rivolto a studenti universitari in tutto il mondo.

**Leggi**: [I requisiti per essere ammessi al programma](https://summerofcode.withgoogle.com/terms/student)

Il programma permette agli studenti ammessi di lavorare per tre mesi su dei progetti di sviluppo open source di una delle 212 organizzazioni aderenti al progetto, tra cui [la community di Developers Italia](https://summerofcode.withgoogle.com/organizations/6723597649838080/).

Agli studenti selezionati sarà riconosciuta una borsa di studio, oltre all’**affiancamento di un mentor** per tutto il periodo. L’obiettivo è quello di migliorare le proprie competenze nello sviluppo open source e di prendere parte alle attività della community di riferimento e -nel nostro caso- di **contribuire con le proprie idee** a... migliorare la vita dei cittadini italiani.

## Invia la tua candidatura!

Il bando del Google Summer of Code 2018 è aperto a tutti gli studenti che abbiano superato i 18 anni di età. Le candidature possono essere inviate **dal 12 al 27 marzo 2018**. Sul sito del programma è possibile leggere l’elenco di [tutte le 212 organizzazioni aderenti](https://summerofcode.withgoogle.com/organizations/).

Per partecipare ad un progetto legato a Developers Italia, le candidature dovranno includere **un progetto di sviluppo** sulla base della [lista di idee che abbiamo pubblicato](https://developers.italia.it/en/gsoc-ideas/) (ma siamo aperti anche a concordare altre idee di *civic hacking*). Per saperne di più, puoi metterti in contatto con noi attraverso [il canale Slack di Developers Italia](https://slack.developers.italia.it/).

Aspettiamo le tue proposte!

Il Team Developers Italia
