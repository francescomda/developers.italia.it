---
layout: post
title:  Hack.Developers, ecco come è andata
subtitle: 800 sviluppatori e 96 proposte open source già disponibili pubblicamente. I numeri di Hack.Developers
date:   2017-10-11 15:00:00 +0100
tags: hackathon eventi sviluppatori
categories: news
author: Team Developers Italia
image: /assets/icons/logo-it.svg
lang: it
redirect_from:
  - 
---
Ciao a tutti,
 
È con grande piacere che vi raccontiamo la bellissima esperienza di [Hack.Developers](https://hack.developers.italia.it), il più grande *code sprint* mai realizzato in Italia, organizzato dal [Team per la Trasformazione Digitale](https://teamdigitale.governo.it/), in collaborazione con [Codemotion](https://www.codemotionworld.com), che si è tenuto il 7 e l’8 ottobre in 25 città italiane + San Francisco.

I numeri già rendono un’idea di quello che abbiamo vissuto per 48 ore di fila: oltre 800 sviluppatori, 116 team, 80 community, 200 mentor, 26 città, ma soprattutto tante idee e intuizioni, concretizzate in **96 proposte open source già disponibili pubblicamente** su [GitHub di Developers Italia](https://github.com/italia/). Tante proposte, equamente distribuite tra i [vari progetti](https://hack.developers.italia.it/challenge/), che rappresentano un vero e proprio patrimonio per la costruzione del “**sistema operativo del Paese**”, verso l'obiettivo comune di sviluppare servizi digitali sempre più efficienti.

[Guarda il video!](pic.twitter.com/7giCzAALnK)

I mentor e gli esponenti del Team per la Trasformazione Digitale sono già al lavoro per valutare le proposte raccolte, anche in vista dell’[assegnazione dei premi](https://hack.developers.italia.it/premi/). Il **16 ottobre** saranno annunciati i due team vincitori del premio “Fast Rabbit” (progetti ultimati e caricati entro i due giorni dell’evento), mentre i progetti più complessi (in corsa per i 5 premi “Wise Turtle”) potranno essere ultimati **entro il 30 ottobre**.

A presto!   
